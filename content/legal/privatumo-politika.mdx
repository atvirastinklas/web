---
title: Privatumo Politika
---

_(Paskutinį kartą atnaujinta: 2025-09-20)_

Ši privatumo politika paaiškina, kokius duomenis renka ir kaip juos tvarko bendruomeninis projektas „Atviras tinklas“, paremtas Meshtastic® technologija.

---

## 1. Duomenų valdytojas

Duomenų valdytojas: Martynas Žilinskas, projekto administratorius  
El. paštas: privatumas@atvirastinklas.lt  

---

## 2. Kokius duomenis renkame

Renkame tik įrenginių, o ne naudotojų asmeninę informaciją. Surenkami šių kategorijų duomenys:

- **Įrenginio identifikaciniai duomenys**  
  (pvz., įrenginio ID, pavadinimai, modelis, viešasis raktas, vaidmuo)  

- **Lokacijos duomenys**  
  (apytikslė įrenginio vieta - jei naudotojas įjungia savo įrenginyje; tikslumą nustato pats naudotojas)  

- **Įrenginio veikimo duomenys**  
  (pvz., baterijos lygis, signalo stiprumas, veikimo trukmė)  

- **Aplinkos ir telemetrijos duomenys**  
  (pvz., temperatūra, drėgmė, slėgis, oro kokybės rodikliai)  

- **Tinklo diagnostikos duomenys**  
  (pvz., kaimyninių mazgų sąrašai, maršruto informacija)  

- **Žinutės**  
  (turinys šiame projekte nėra saugomas)  

> Kai kurie iš šių duomenų (pvz., lokacijos ar identifikatoriai) gali būti laikomi asmens duomenimis pagal BDAR, jei jie leidžia identifikuoti konkretų naudotoją.

---

## 3. Teisinis pagrindas

Duomenys tvarkomi:  
- remiantis mūsų teisėtu interesu (BDAR 6 str. 1 d. f p.) - užtikrinti tinklo veikimą, pagerinti įrenginių sąveiką ir vizualizuoti bendruomeniškai transliuojamus duomenis.  

Lokacijos duomenų tikslumą nustato pats naudotojas. Tikslios koordinatės nėra kaupiamos.  

Jūs turite teisę bet kada nesutikti su tvarkymu ir paprašyti pašalinti savo įrenginį iš duomenų bazės.

---

## 4. Duomenų saugojimas

- Įrenginių ir telemetrijos duomenys saugomi iki 2 savaičių. Neaktyvūs įrenginiai automatiškai ištrinami.  
- Serverio (Cloudflare) žurnalai saugomi iki 7 dienų.  
- „IgnoreList“ (ištrynimo užklausų sąrašas) saugomas tol, kol naudotojas yra sąraše.  

---

## 5. Duomenų perdavimas ir gavėjai

- Duomenys renkami bendruomeniniu (angl. _crowdsourced_) principu: kiekvienas dalyvis gali girdėti kitų įrenginių siunčiamus paketus.  
- Kadangi tinklas yra **decentralizuotas ir atviras**, projekto administratorius gali užtikrinti duomenų tvarkymą tik savo valdomuose serveriuose. Kiti nepriklausomi tinklo dalyviai gali veikti kaip savarankiški duomenų valdytojai, už kurių veiksmus administratorius neatsako.  
- Paslaugų teikėjai:  
  - **Cloudflare, Inc.** - tinklalapio ir API apsauga, prieinamumas, šifravimas. Duomenys gali būti perduodami už EEE ribų pagal **Standartines sutarčių sąlygas (SCC)**. Daugiau informacijos: [Cloudflare privatumo politika](https://www.cloudflare.com/privacypolicy/).  
  - **Hetzner Online GmbH** - serverių talpinimas ES (Vokietija, Suomija).  
- Su visais paslaugų teikėjais sudarytos **duomenų tvarkymo sutartys (DPA)** pagal BDAR 28 str., užtikrinančios tinkamą asmens duomenų apsaugą.  

Projektas **nesidalina duomenimis su komerciniais partneriais** ir nenaudoja jų rinkodaros tikslams.  

---

## 6. Duomenų naudojimo tikslai

- Tinklo vizualizacija žemėlapyje  
- Tinklo sveikatos analizė  
- Aplinkos duomenų agregavimas  
- Moksliniai ir edukaciniai tikslai  

---

## 7. Saugumas

- Naudojame HTTPS ir Cloudflare apsaugos paslaugas.  
- Prieigą prie administracinių įrankių turi tik projekto administratorius.  
- Duomenys saugomi ribotą laiką (iki 2 savaičių).  
- Kadangi tinklas yra atviras, perduodami duomenys gali būti matomi ir kitų tinklo dalyvių.  
- Projektas neatlieka naudotojų sekimo ar elgsenos analizės. Visi duomenys naudojami tik tinklo vizualizacijai ir statistikai.  

---

## 8. Jūsų teisės

Pagal BDAR turite teisę:  
- susipažinti su savo duomenimis,  
- juos ištaisyti,  
- reikalauti ištrinti („teisė būti pamirštam“),  
- apriboti tvarkymą,  
- nesutikti su tvarkymu,  
- į duomenų perkeliamumą (kai techniškai įmanoma),  
- pateikti skundą priežiūros institucijai.  

Prašymai nagrinėjami ir atsakomi ne vėliau kaip per **1 mėnesį** nuo gavimo.  
Norėdami pašalinti savo įrenginį, kreipkitės el. paštu privatumas@atvirastinklas.lt.  

**Priežiūros institucija:**  
Valstybinė duomenų apsaugos inspekcija  
L. Sapiegos g. 17, 10312 Vilnius, Lietuva  
[www.ada.lt](https://www.ada.lt)  

---

## 9. Privatumo politikos atnaujinimai

Ši privatumo politika gali būti atnaujinta. Paskutinio atnaujinimo data nurodoma dokumento viršuje.

---

## 10. Pastaba dėl prekės ženklo

Meshtastic® yra registruotas prekinis ženklas, priklausantis jo savininkams.  
Projektas „Atviras tinklas“ yra bendruomeninė iniciatyva ir nėra oficialiai susijęs ar patvirtintas Meshtastic® kūrėjų.
