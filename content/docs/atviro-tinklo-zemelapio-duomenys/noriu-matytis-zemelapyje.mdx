---
title: Noriu matytis žemėlapyje
description: Sužinok, kaip leisti savo įrenginiui matytis Atviro Tinklo žemėlapyje.
---

import { Step, Steps } from 'fumadocs-ui/components/steps';

<Callout title="Dėmesio - MQTT serverių informacija matoma viešai" type="warning">
  Atviro Tinklo žemėlapio naudojamas MQTT serveris yra bendras, viešas Meshtastic MQTT serveris. Jame informacija yra matoma visam pasauliui, viešai.

  Prieš keisdami savo įrenginio parametrus įstikinkite jog sutinkate, kad įrenginio informacija būtų matoma viešai.

  Į siunčiamą informaciją gali patekti ši informacija (ir netik):
  - Įrenginio pavadinimas
  - Įrenginio ID (Node ID)
  - Irenginio lokacija
  - Įrenginio baterijos įkrovos kiekis
  - Prijungtų aplinkos jutiklių duomenys
  - Įrenginio siunčiamos žinutės numatytame kanale
</Callout>

Jei norite išvysti savo Meshtastic įrenginį [Atvirojo Tinklo žemėlapyje](/map), tereikia patenkinti šias sąlygas:

<Steps>
<Step>
### Naudoti numatytąjį pagrindinį kanalą

<Callout title="Numatytasis kanalas yra numatytasis" type="note">
  Jei jūs savo įrenginyje niekad nekeitėte kanalų konfigūracijos - tikėtina, jog jūsų įrenginys jau naudoja numatytąjį pagrindinį kanalą.
</Callout>

Numatytasis Meshtastic kanalas vadinasi `LongFast`, ir turi `AQ==` kaip šifravimo raktą.

Kanalų konfigūracija gali skirtis tarp prietaisų - [žr. Meshtastic.org puslapį apie kanalų konfigūravimą](https://meshtastic.org/docs/configuration/radio/channels/#channel-config-client-availability).
</Step>
<Step>
### Dalintis savo lokacija pagrindiniame kanale

Šio nustatymo konfigūravimas skirtingose programėlėse / įrenginiuose gali skirtis.

Pagrindinio kanalo nustatymuose įsitikinkite, jog:
  - Lokacijos dalinimasis įjungtas ("Position enabled")
  - Lokacijos tikslumas jus tenkina (galima pasirinkti 200m, 1500m ir didesnę paklaidą norint privatumo)

Kai kuriose programėlėse šis nustatymas valdomas vienu pasirinkimu bendrai.
</Step>
<Step>
### Įjungti GPS lokaciją

Net jei dalinatės savo lokacija su kanalu, jūsų įrenginys paprasčiausiai gali savo lokacijos net nežinoti.

Jei jūsų įrenginys turi GPS modulį, [jį įgalinkite "Position" modulio nustatymuose](https://meshtastic.org/docs/configuration/radio/position/#gps-mode).

Taip pat rekomenduojame pažymėti ne mažesnį nei 900 sekundžių lokacijos dalinimosi intervalą (o "Smart position" nejudantiems įrenginiams - išjungti).

Jei jūsų įrenginys neturi GPS modulio, įmanoma jam [nustatyti fiksuotą lokaciją](https://meshtastic.org/docs/configuration/radio/position/#fixed-position). Kaip tai padaryti - kiek skiriasi programėlėse (ir ne visose įmanoma), bet turbūt lengviausia - prisijungti prie įrenginio su mobiliu telefonu, ir pasidalinti su juo telefono GPS lokacija.

</Step>
<Step>
### "OK to MQTT"

Po praeitų žingsnių, jūsų įrenginys jau dalinasi savo lokacija su numatytuoju kanalu.

Tačiau - kad šią lokaciją (ir bet kokią kitą informaciją apie jūsų įrenginį) kažkas galėtų siųsti į MQTT serverį, jums reikia nustatyti tam leidimą.

Tai padaryti lengva - "LoRa" modulyje įjunkite ["OK to MQTT" parametrą](https://meshtastic.org/docs/configuration/radio/lora/#ok-to-mqtt).

<Callout title="Dėmesio - 'OK to MQTT: false' yra tik prašymas" type="warning">
  Šis nustatymas yra tik mandagus prašymas. Supraskite - net jei šį nustatymą išjungiate, "pikti" kanalo klausytojai vistiek "girdi" jūsų lokaciją, ir techniškai gali su ja daryti ką nori.
</Callout>
</Step>
<Step>
### Kažkas turi siųsti šią informaciją į MQTT serverį

Jei atlikus aukščiau esančius žingsius per valandą įrenginys neatsirado žemėlapyje, gali būti, jog aplinkui jus nėra įrenginių, kurie dalinasi pagrindinio kanalo duomenimis su MQTT serveriu.

Tai galite atlikti ir patys, pagal [instrukcijas šiame puslapyje](/docs/atviro-tinklo-zemelapio-duomenys/siusti-duomenis-i-mqtt).
</Step>
</Steps>
